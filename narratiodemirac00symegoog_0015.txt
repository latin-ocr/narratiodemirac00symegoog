cAPVT 1.

Dr: mano A Noms nomo.

Tria fere sunt earum rerum genera quae in martyrologiis et pas-
sionariis memorantur, tria etiam genera librorum quibus eae conti-
nentur. libri aut sunt ipsa acta iudiciorum qualia edidit nonnulla
Theodoricus Ruinart in Actis martyrum sinceris, aut uitae sanctorum
et miracula tamquam annalium res gestae narrata, aut homiliae et
laudationes uariae quibus eadem fere oratorie tractantur. rerum

autem genus est primum uere gestarum, quae non numero sed digni· ·

tate reliquis omnibus antecellunt. alterum est paulatim dum ueri
memoria incerta serpit et dilatatur atque extenuatur adauctarum et
exornatarum, aut ab dis Graecorum et Romanorum ad sanctos
christianos translatarum, cuius rei exemplum luculentissimum Her-
mannus Vsener in Pelagia sua protulit, aut aliqua tandem ratione in
uolgi animis innatarum ac per ora uolgi traditarum. harum multitudo
maxima est, mediocris aestimatio. tertium genus est rerum non
incerta origine sensim per uolgi sermones et fabulas propagatarum
sed ab uno aliquo homine certo consilio excogitatarum et artificiose
effictarum. hae non ita paucae sunt et pretii in uniuersum quidem
aestimanti minimi. nam nisi qui summo ingenio praediti sunt homi-
nes singuli frustra cum multitudine de cuiusuis rei inuentione certent.
tertio huic generi rerum pleraque ea adnumeranda sunt quae ·in
libello a nobis edito scripta leguntur, librorum generi alteri libellus
ipse. quae enim de Ioanne et Philippo apostolis ex actis antiquis sed
apocryphis hausta sunt et de oratorio Chonensi quae partim fortasse
uera narrantur, ea uiae ad miraculum Michaelis muniendae causa
scripta esse apparet 3 ipsum miraculum fictum esse ab eo qui fluuii
in terrae hiatum descendentis rationem reddere uoluerit infra decla-
rabitur. quem si quis eundem putarit ac libri scriptorem, equidem
non obloquar. sed eam rem in medio relinquo. libri natura inscrip-
tionis prima uoce significatur. narratio appellatur, et est narratio ne
exordio quidem aut conclusione ornata. quaecumque enim ad cultum
dei commendandum spectant autad firmandas fouendasque religio-
nes ea non suo sed Archippi nomine scriptor expromit.

Libellus diuisus est in partes tres quarum priores quae sunt de
apostolis Philippo et Ioanne et de oratorio Chonensi ab homine Lao-
diceno aedificato quasi quoddam uestibulum sunt tertiae quae est de
Archippo et de Michaelis archangeli miraculo. quod uestibulum
duplex ut paulo si cum reliquis. aedibus comparetur maius est quam

Μ. Β. 1

