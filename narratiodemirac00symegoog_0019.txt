DE mano A Nom's norro ix

16,13οὶ βροτοί; 18,10 —aquamquam hoc quidem satis commune est—
ἐπαοιδία. quibus libenter equidem adnumerem ionicum illud ἐπίστασθαι
2, 53 4, 23 nam etsi eo tempore quo hic scriptor fuit haud incredibile
est superfuisse ueterum dialectorum reliquias aut nouarum semina
quaedam quae imprudentibus scriptoribus in ipsos libros irreperent,
non tamen licet aspirationem neglectam aut siqua alia uitia in illius
sermone deprehendas Phrygiae dialecto assignare quia probabile sit
rei Phrygiae narratorem fuisse Phry'gem. non enim desunt quae ab
aduena archangeli cultore librum de miraculo eius scriptum esse ’
significent3 quis aut cuias fuerit nescimus,

Eorum quae laudaui non est tam facilis enumeratio, quoniam
ipsam illam rusticitatem dixi aliquid habere suauitatis quam huc
usque persecutus sum. non enirn dedecet haec eam quam res postulat
credulitatem et animi ut ita dicam candorem. quippe auribus talia
non doctis et delicatis narrari debent sed rudibus et plebeis quae
sermone eleganti et urbano magis offendantur quam iuuentur. hoc
autem qui intellexerit is quamuis ipse eruditus sit, atque eo etiam
magis, conuenientiam rerum et sermonis probabit et delectabitur
eadem rusticitate sermonis quam in re suo ingenio et doctrinae suae
accommodata damnaret et aspernaretur. sed sunt tamen loci qui-
dam in quibus cum se quasi erigat oratio et exsurgat satis -feliciter
ille rem administrarit et cum scriptoribus non illis quidem optimis
sed mediocribus non sine aliqua spe ueniae contendere possit. satis

apte numeroseque haec dicta sunt 14, 9 τοῖς δάκρυσιν βρέχων, τὸ ἔδαφος
καὶ ἀκαταπαύστως τὸν θεὸν ἐπικαλούμενος; 16, 8 τὴν φοβερὰν καὶ ,ἀνεξιχνίαστον

δόξαν τῆς θεότητος καὶ τὴν ἀβάστακτον φλόγα τῆς ἀμετρήτου δυνάμεως... οὐκ
ἰσχύω θεάσασθαι ; non inlepide haec 6, 10 ἐξετέλει τὸν τῆς ἀγρυπνίας πικρότατον
ὕπνον ; 7,7 τί γάρ μοι ὑπάρχει τὸ πήλινον σῶμα; 7, 19 ἐν τούτοις αἰχμᾳλωτίζεται ἡ
τάλαινα ψυχή; etcum quadam ironia 18, 17 οἱ δὲ ἐχθροὶ ἡμῶν... Anokome&-
τωσαν ἐκεῖ ἕως ἂν οἱ ποταμοὶ καταποντίσωσιν τὸ ἀγίασμά μου. quin etiam tales
facetias quales illae sunt 11,1o ἦλθεν εἰς Λαοδίκειαν ὁ λαὸς τῆς ἀδικίας
ueteres non solum aequiore animo tulisse quam nos ferimus sed etiam
delectatos eis esse satis constat. denique e bybliis haud paucis
sententiis excerptis apte congruenterque orationem suam distinxit
et inlustrauit 6, 143 8, 2; 13, 12; 14, 11.

Sed nimis diu in uerbis considerandis morati sumus, ad res iam
accedendum est. ac primum sitne earum memoria ex hoc libro tam-
quam solo aut primario ac purissimo fonte repetenda quaeremus an
aliunde queamus aut plura aut eadem sinceriora ac ueriora accipere.

